% chapter6/section4.tex
\section{مسیرهای تحقیقاتی و آموزشی آینده}
\label{sec:ch6-future-work}

با توجه به چالش‌ها و روندهای بررسی‌شده، به‌ویژه در فصول ۳ و ۴، مسیرهای زیر برای تحقیقات و آموزش‌های آتی در حوزه مهندسی نرم‌افزار پیشنهاد می‌شود:

\begin{enumerate}
  \item امنیت در چرخه‌های خودکار(DevSecOps): همان‌طور که در چالش‌های استقرار DevOps اشاره شد، افزایش سرعت استقرار می تواند نگرانی‌های امنیتی ایجاد کند. تحقیقات و آموزش‌های آینده باید بر ادغام یکپارچه امنیت در تمام مراحل چرخه عمر نرم افزار (رویکرد DevSecOps) و روش‌های مدیریت خودکار دسترسی‌ها و داده‌های حساس متمرکز شوند.
  \item کاربرد هوش مصنوعی در بازمهندسی نرم‌افزار: علاوه بر استفاده‌ی فعلی از AI در درک کد، مسیرهای تحقیقاتی آینده باید بر توسعه و ارزیابی مدل‌های هوش مصنوعی برای خودکارسازی فرآیند مهندسی معکوس، استخراج منطق تجاری از کدهای قدیمی ، شناسایی الگوهای ضد طراحی و تولید خودکار مستندات فنی برای سیستم‌های Legacy متمرکز شوند.
  \item مدیریت پیچیدگی ابزارها و زیرساخت‌های DevOps: یکی از موانع استقرار DevOps، پیچیدگی فنی ابزارهایی مانند Kubernetes و Terraform و بار آموزشی سنگین آن‌هاست. تحقیقات آتی می‌تواند بر «ساده‌سازی تعامل» با این ابزارها متمرکز باشد؛ چه از طریق توسعه‌ی پلتفرم‌های سطح بالاتر (PaaS) که به عنوان یک لایه‌ی انتزاعی عمل کرده و پیچیدگی‌های زیرساخت را از توسعه‌دهنده پنهان می‌کنند، و چه از طریق ایجاد روش‌های مدیریتی هوشمندتر و ابزارهای کمکی برای مدیریت بهینه‌ی خود این زیرساخت‌های پیچیده.
  \item توسعه‌ی چارچوب‌های آموزشی و تحقیقاتی برای جنبه‌های انسانی DevOps: با توجه به اینکه «مقاومت فرهنگی» یکی از مهم‌ترین موانع در استقرار موفق DevOps شناسایی شده است، یک خلاء تحقیقاتی و آموزشی آشکار وجود دارد. برنامه‌های آموزشی فعلی اغلب بیش از حد بر ابزارها متمرکز هستند. لذا، مسیرهای تحقیقاتی آینده باید بر توسعه و ارزیابی «مدل‌های مدیریت تغییر» و «تکنیک‌های روانشناسی سازمانی» متمرکز شوند که گذار فرهنگی به DevOps را تسهیل می‌کنند. همچنین، مسیرهای آموزشی آینده باید چارچوب‌هایی مدون برای آموزش مهارت‌های نرم (Soft Skills)، مانند ایجاد فرهنگ گزارش‌دهی بدون سرزنش (Blameless Postmortem) و همکاری بین‌تیمی ، در کنار آموزش‌های فنی ارائه دهند.
  \item الگوهای پیشرفته بازطراحی و مدیریت داده در مهاجرت: با توجه به اهمیت حیاتی سیستم‌های قدیمی (مانند سیستم‌های Core Banking) ، نیاز به الگوها و استراتژی‌های اثبات‌شده برای مدرن‌سازی آن‌ها وجود دارد. تحقیقات آینده می‌تواند بر توسعه‌ی مدل‌هایی برای ارزیابی دقیق ریسک، هزینه و زمان در سناریوهای مختلف بازطراحی ، و همچنین تحقیق بر روی الگوهای مدیریت سازگاری داده‌ها (مانند Saga و Idempotency) در طول مهاجرت افزایشی به معماری میکروسرویس تمرکز کند.
  \item بهبود فرآیندها مبتنی بر داده‌های مانیتورینگ (AIOps): با گسترش ابزارهای نظارت و بازخورد مانند Prometheus و Sentry ، فرصت‌های جدیدی برای استفاده از هوش مصنوعی و تحلیل داده‌های عملیاتی جهت بهبود مستمر فرآیندهای توسعه و تصمیم‌گیری‌های مبتنی بر شاخص‌های کمی (مانند SLOs) فراهم آمده است که نیازمند تحقیق و توسعه‌ی بیشتر است.
\end{enumerate}
